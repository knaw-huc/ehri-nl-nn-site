---
title: EHRI Project is nu een ERIC na de Inauguratie Ceremonie in Warschau 
date: 2025-03-17
image: ehri-geospatial-repository.png
linkTitle: EHRI Geospatial Repository
---

{{< intro >}}
##Internationale steun voor EHRI en Holocaustonderzoek

Op 26 januari 2025, aan de vooravond van de herdenking van de 80e verjaardag van de bevrijding van Auschwitz-Birkenau, werd de European Holocaust Research Infrastructure (EHRI) ingehuldigd als een permanente European Research Infrastructure Consortium (ERIC) tijdens een ceremonie in het [Polin-museum](https://polin.pl/pl) in Warschau. 

{{< /intro >}}

**Een ERIC** 

Deze inhuldigingsceremonie volgde op de [beslissing](https://research-and-innovation.ec.europa.eu/news/all-research-and-innovation-news/european-holocaust-research-infrastructure-becomes-30th-eu-recognised-research-consortium-major-2025-01-20_en) van de Europese Commissie (EC) op 20 januari 2025 om van EHRI, voorheen een serie projecten, een ERIC te maken. Zo stelt de Commissie de toekomst van EHRI veilig en ondersteunt zij de visie van EHRI om alle Holocaust-gerelateerde bronnen en expertise in Europa en daarbuiten goed toegankelijk te maken. De EU bevestigt hiermee ook het belang van Holocaustonderzoek voor het heden als een investering in vrije, democratische samenlevingen. 

**De openingsceremonie**

**Hanna Wróblewska**, minister van Cultuur en Nationaal Erfgoed van Polen, en **Władysław Teofil Bartoszewski**, staatssecretaris van Buitenlandse Zaken van Polen, openden de ceremonie namens het Poolse voorzitterschap van de Raad van de Europese Unie. **Eppo Bruins**, de Nederlandse minister van Onderwijs, Cultuur en Wetenschap, sprak namens Nederland, het gastland van het hoofdkantoor van de EHRI-ERIC. 

Minister Bruins: *‘Examining your past is the best way to a better future. The EHRI collects public information about the Holocaust, making it more accessible to researchers and other interested parties. My heartfelt wish is that EHRI can give a face to the horrors of the Holocaust for ever-new generations. That knowledge and research into our past can be a powerful antidote to the antisemitism in our societies, and a reminder that Europe rose from the ashes of Auschwitz. It is an honor to welcome this important research institute to the Netherlands.* [Lees de speech van  Minister Eppo Bruins](https://www.rijksoverheid.nl/documenten/toespraken/2025/01/26/toespraak-minister-eppo-bruins-bij-de-inauguratie-van-de-european-holocaust-research-infrastructure-als-europese-onderzoeksinfrastructuur). 

Hooggeplaatste vertegenwoordigers van de tien landen die bij de oprichting van de ERIC betrokken zijn, bevestigden hun steun voor Holocaustonderzoek en -documentatie door een symbolische verklaring te ondertekenen. De openingsceremonie werd verder bijgewoond door vertegenwoordigers van de Europese Commissie, het Europees Parlement, diverse ministeries en relevante instellingen en afgevaardigden van alle partner-instituten die de EHRI-projecten zo succesvol maakten. EHRI-ERIC was bijzonder vereerd om **Krystyna Budnicka** te verwelkomen, ereburger van Warschau die de Holocaust in het getto van Warschau overleefde. Naast de formele lancering van EHRI-ERIC, bood de ceremonie een unieke gelegenheid om te reflecteren op het belang van Holocaust-onderzoek, documentatie en herdenking in hedendaagse Europese samenlevingen. 

*‘EHRI has been successfully supporting transnational Holocaust research and documentation since 2010. Becoming a permanent ERIC is a significant milestone for us. Thanks to the support of our founding members and the European Commission, we can ensure the long-term sustainability of our work and expand our activities and services. But establishing EHRI as a permanent European organisation is not only important for scientific reason. It also signals that Holocaust archives and research matter and that Europe can only flourish if it understands its history and continues to consider the lessons and legacies of its darkest chapter. For me, that has been one of the key motivations to work towards becoming an ERIC, and I am very pleased to be able to celebrate this achievement today.’* Zo gaf Dr. Reto Speck, Directeur van EHRI aan. 

**Een gedistribueerde onderzoeksinfrastructuur: EHRI-NL** 

Het hoofdkantoor van EHRI-ERIC wordt gevestigd in Nederland, een van de tien eerste lidstaten, samen met Oostenrijk, Kroatië, Duitsland, Israël, Polen, Roemenië, Slowakije, Tsjechië en het Verenigd Koninkrijk. België is van plan zich in 2025 bij EHRI-ERIC aan te sluiten en overleg met andere landen is vergevorderd. Deze permanente EHRI en het personeel worden betaald door de staten die lid zijn van de ERIC. Nederland zal het hoofdkantoor van EHRI huisvesten bij het [NIOD](https://niod.nl) Instituut voor Oorlogs-, Holocaust- en Genocidestudies in Amsterdam. In alle leden-staten van deze nieuwe EHRI-organisatie zijn *national nodes* actief of in oprichting. In elke node komen de toonaangevende Holocaust-gerelateerde instellingen in het betreffende land samen in gecoördineerde nationale netwerken. 

In Nederland is EHRI-NL in opbouw, waarbij het NIOD, het Joods Cultureel Kwartier en de UvA, het voortouw nemen. EHRI-NL heeft een eigen financiering, netwerk en doelstellingen, die van belang zijn voor de Nederlandse tak. De nadruk bij de Nederlandse node ligt onder andere op het bevorderen van samenwerking tussen de onderzoeks- en archiefwereld. De band met EHRI-ERIC garandeert een transnationale visie. 

**Bouwen op stevige fundamenten** 

De EHRI-ERIC hoeft niet vanaf de fundamenten te worden opgebouwd, maar kan voortzetten en uitbreiden wat de serie door EU-programma's gefinancierde projecten sinds 2010 hebben bewerkstelligd. Binnen deze projecten hebben de deelnemende instellingen, onder meer het NIOD, al een solide basis gelegd voor transnationaal Holocaustonderzoek en documentatie, wat aanzienlijke voordelen oplevert voor de inmiddels vele gebruikers. Zo blijven de [EHRI-Portal](https://portal.ehri-project.eu/) en het [Conny Kristel Fellowship programma](https://www.ehri-project.eu/conny-kristel-fellowships/) gebruikers online en op locatie toegang bieden tot Holocaust-gerelateerd archiefmateriaal dat bewaard wordt in instellingen over de hele wereld. Ook op het gebied van training, netwerken en de ontwikkeling van tools blijft de ERIC actief. Nu de toekomst van EHRI op lange termijn verzekerd is, kunnen deze diensten voortdurend verbeteren en uitbreiden. Op die manier zal EHRI trachten de wetenschappelijke impact te maximaliseren en bij te dragen aan Holocaust-gerelateerde beleidsdomeinen zoals de strijd tegen Holocaustontkenning en -vervorming, antisemitisme, racisme en xenofobie. 

---

_Hieronder: screenshot van het archief. Afbeelding omslag: [concentratiekampen dataset](https://geodata.ehri-project.eu/geonetwork/srv/eng/catalog.search#/metadata/52302460-13fd-4914-b496-2f0230e996e1)._

![EHRI Geospatial Repository](./ehri-geospatial-repository-screenshot.png)

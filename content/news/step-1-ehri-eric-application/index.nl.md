---
title: Step 1 Application om EHRI-ERIC op te richten verzonden naar de EU
linkTitle: Step 1 EHRI-ERIC Application
date: 2023-07-13
image: EHRI-services-infrastructure-v01.jpg
summary: |
  Op 13 juli 2023 heeft het Nederlandse Ministerie van Onderwijs, Cultuur en Wetenschap
  bij de Europese Unie de zogenoemde Stap 1 Aanvraag voor EHRI (de European Holocaust 
  Holocaust Research Infrastructure) ingediend, om zich te vestigen als een permanente internationale organisatie of EIRC (European Research 
  Infrastructuur Consortium). 
---

Op 13 juli 2023 heeft het Nederlandse Ministerie van Onderwijs, Cultuur en Wetenschap 
bij de Europese Unie de zogenoemde Stap 1 Aanvraag voor EHRI (de European Holocaust 
Research Infrastructure) ingediend, om zich te vestigen als een permanente internationale organisatie of ERIC (European Research Infrastructure Consortium).

“Met deze indiening zijn we goed op weg om EHRI om te vormen van een reeks succesvolle projecten, gestart in 2010, tot een permanente 
Europese organisatie die de toekomst van transnationaal Holocaustonderzoek, herdening en onderwijs zal veiligstellen,” vertelt Reto Speck, Co-Directeur van EHRI.

Kort voor de indiening van Stap 1 besloot de interim General Assembly (iGA) van EHRI
unaniem om alle documenten die benodigd zijn voor dit eerste deel van de 
aanvraagprocedure, goed te keuren. De iGA bestaat uit vertegenwoordigers van de 11 toekomstige 
landen die de ERIC willen oprichten, en is het belangrijkste orgaan dat de procedure en alles wat daar voor nodig is, als staturen, voorbereidt en beoordeelt. 
EHRI begon als een project in 2010 en bevindt zich nu in de derde fase met 27 partner-instituten in 15 Europese landen, 
Israël en de Verenigde Staten. Het Nederlandse [NIOD](https://niod.nl) Instituut voor Oorlogs-, Holocaust- en Genocidestudies is sinds het begin coördinator van de projecten. 
Nederland is inmiddels gekozen als het gastland van het hoofdkantoor van de ERIC.

De Europese Commissie zal de Stap 1 Aanvraag laten beoordelen door onafhankelijke deskundigen. Naar verwachting zal EHRI na 3 maanden uitslag krijgen over de 
resultaten van de beoordeling. Dit kan leiden tot de mogelijke wijzigingen in het voorstel, waarna EHRI klaar zal zijn voor Stap 2, wat een formeel verzoek inhoudt aan de Commissie om de ERIC op te richten, 
ondersteund door alle toekomstige leden van de ERIC.

“Na goedkeuring door de Europese Commissie is EHRI dan klaar om zich te vestigen als 
een ERIC,” zegt Reto Speck, ”Het is onze wens om EHRI-ERIC te lanceren in januari 2025, wanneer het 80 jaar geleden zal zijn dat Auschwitz werd bevrijd."
